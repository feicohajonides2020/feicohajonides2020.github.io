---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/verbonden_orig.jpg
    align:
    text: light
---
Een beeldhouwkunst waarin de waarden van levensprocessen centraal staan, wordt de organische beeldhouwkunst genoemd. Ons dagelijks leven en de natuur om ons heen zit vol met processen.....

Als je de behoefte voelt om deze levensprocessen eens wat nader te bestuderen dan is het een logische stap om eens een biologie boek open te slaan. Immers biologie staat letterlijk voor "logos" wat "leer" betekent en "bio" wat "leven" aanduid. Je zou dus mogen verwachten dat je in zo'n biologie boek  beschrijvingen en afbeeldingen tegenkomt van en over de leer het leven.
Je ziet in veel biologie boeken mooie foto's en tekeningen over celdelingen en celbevruchtingen. Maar het leven achter deze celdelingen en bevruchtingen blijft wat achter deze foto's en tekeningen verscholen. Het leven wat een celdeling en bevruchting aanstuurt laat zich namelijk niet in een foto of tekening vastleggen. Het blijven daardoor wat bevroren afbelingen van een bepaald vastgelegd moment in een zeer dynamisch levensproces.

Zou je het leven en haar processen in haar dynamiek willen verbeelden, dan zal je opzoek moeten gaan naar een andere manier van afbeelden dan de meeste biologie boeken doen. Je komt al gauw op het terrein van de kunst terrecht. De organische beeldhouwkunst met name is een kunstvorm die tot taak heeft om de dynamiek van leven met haar verschillende levensprocessen beleefbaar te maken.

In een beeld die vanuit de organische beeldhouwkunst gevormd is spreekt zich een bepaald levensproces uit.
Volg je de vormen van zo'n beeld met je ogen dan komt dit proces in jezelf tot leven.
Laat ik een voorbeeld geven:


{% include image.html img="https://25853585-541091259790646543.preview.editmysite.com/uploads/2/5/8/5/25853585/levenskracht-hl_orig.jpg" alt="Alt for image" caption="Levenskracht" %}

Volg je dit beeld met je ogen van onder naar boven, dan kan je ervaren dat de vorm zich eerst vult. Er ontstta een bolling in het beeld. Naar boven tot verdwijnt deze bolling. De vormen worden holler. Ze spreken zich meer naar buiten toe uit.
Dit beeld heeft iets plantaardigs. Onder het naar binnen gerichte, ingetogen zaad. Uit dit zaad komen de bladeren voort en tenslotte de bloem.
Het beeld laat dit een levensproces zien van ontkiemen, groeien en tenslotte bloeien.
Een dynamisch levensproces die zich uitspreekt tussen de vormen van het beeld. Om het beeld als proces te kunnen zien, zal je de beleving van de diverse vormen van het beeld in jezelf na elkaar in beleving moeten brengen. Het beeld komt tot leven.

In het volgende beeld kan je het levensproces meer circulair ervaren. Het beeld draagt de titel: "Dynamiek van Liefde "


{% include image.html img="http://organischebeeldhouwkunst.weebly.com/uploads/2/5/8/5/25853585/dynamiek-van-liefde_orig.jpg" alt="Alt for image" caption="Dynamiek van Liefde" %}
