---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/verbonden_orig.jpg
    align:
    text: light
---
Een beeldhouwkunst waarin de waarden van levensprocessen centraal staan, wordt de organische beeldhouwkunst genoemd. Ons dagelijks leven en de natuur om ons heen zit vol met processen.....

Als je de behoefte voelt om deze levensprocessen eens wat nader te bestuderen dan is het een logische stap om eens een biologie boek open te slaan. Immers biologie staat letterlijk voor "logos" wat "leer" betekent en "bio" wat "leven" aanduid. Je zou dus mogen verwachten dat je in zo'n biologie boek  beschrijvingen en afbeeldingen tegenkomt van en over de leer het leven.
Je ziet in veel biologie boeken mooie foto's en tekeningen over celdelingen en celbevruchtingen. Maar het leven achter deze celdelingen en bevruchtingen blijft wat achter deze foto's en tekeningen verscholen. Het leven wat een celdeling en bevruchting aanstuurt laat zich namelijk niet in een foto of tekening vastleggen. Het blijven daardoor wat bevroren afbelingen van een bepaald vastgelegd moment in een zeer dynamisch levensproces.

Zou je het leven en haar processen in haar dynamiek willen verbeelden, dan zal je opzoek moeten gaan naar een andere manier van afbeelden dan de meeste biologie boeken doen. Je komt al gauw op het terrein van de kunst terrecht. De organische beeldhouwkunst met name is een kunstvorm die tot taak heeft om de dynamiek van leven met haar verschillende levensprocessen beleefbaar te maken.

Als een beeldhouwer een beeld maakt vanuit de organische beeldhouwkunst dan probeert hij z'n beeld stap voor stap op te bouwen. Bijvoorbeeld van onder naar boven. De vormen die hij gebruikt komen uit elkaar voort. Ze gaan in elkaar over en spreken daarmee een levensproces uit.
Volg je zo'n beeld met je ogen van onder tot boven, dan kan dit levensproces in jezelf tot leven komen.
Laat ik een voorbeeld geven:


{% include image.html img="https://25853585-541091259790646543.preview.editmysite.com/uploads/2/5/8/5/25853585/levenskracht-hl_orig.jpg" alt="Alt for image" caption="Levenskracht" %}

Volg je dit beeld met je ogen van onder naar boven, dan kan je ervaren dat de vorm zich eerst vult. Er ontstaat een bolling in het beeld. Volg je het beeld verder naar boven dan verdwijnt deze bolling. De vormen worden dunner en strekken zich.  Uiteindelijk worden de vormen aan de bovenkant van het beeld hol. Ze spreken zich meer naar buiten toe uit dan de vormen aan de anderkant van het beeld.
Dit beeld heeft iets plantaardigs. De onderkant is wat naar binnen gerichte. Als ingetogen zaad. Uit dit zaad komen de bladeren voort als strekking in het midden. Om tenslotte een bloem te vormen.
Dit beeld laat een levensproces zien van ontkiemen naar groeien en tenslotte naar bloeien.
Een dynamisch levensproces die zich uitspreekt tussen de vormen van het beeld.
Het vraagt nogal wat van de kijker om dit beeld als levensproces te kunnen zien. Je zal namelijk de beleving van de diverse vormen van het beeld in jezelf na elkaar in beleving moeten brengen. Pas dan kan je ervaren dat achter het verhaal van de diverse vormen leven schuil gaat. 

Een levensproces kan ook circulair ervaren worden. Zoals dit beeld met de titel: "Dynamiek van Liefde "


{% include image.html img="http://organischebeeldhouwkunst.weebly.com/uploads/2/5/8/5/25853585/dynamiek-van-liefde_orig.jpg" alt="Alt for image" caption="Dynamiek van Liefde" %}
