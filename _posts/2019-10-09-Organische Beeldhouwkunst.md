---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/verbonden_orig.jpg
    align:
    text: light
---
Een beeldhouwkunst waarin de waarden van levensprocessen centraal staan, wordt de organische beeldhouwkunst genoemd. Ons dagelijks leven en de natuur om ons heen zit vol met levensprocessen >>>

Zou je de behoefte voelen om levensprocessen te bestuderen dan zou het een logische stap zijn om eens een biologie boek open te slaan. Immers biologie staat letterlijk voor "logos" wat "leer" betekent en "bio" wat "leven" aanduid. Je zou dus mogen verwachten dat je in zo'n biologie boek  beschrijvingen en afbeeldingen tegenkomt van en over de leer het leven.
Je komt in veel biologie boeken prachtige foto's en tekeningen over celdelingen en celbevruchtingen tegen. Maar het leven waar deze celdelingen en bevruchtingen van doortrokken zijn blijft wat achter deze foto's en tekeningen verscholen. Het leven wat een celdeling en bevruchting aanstuurt laat zich namelijk niet zo maar in een foto of tekening vastleggen. Het blijven daardoor wat bevroren afbelingen van een bepaald vastgelegd moment in een zeer dynamisch levensproces.

Om de dynamiek van het leven te verbeelden heb je blijkbaar andere ingangen nodig dan gangbare biologie boeken. Je komt al gauw op het terrein van de kunst terrecht. En dan met name de organische beeldhouwkunst. Deze kunstvorm heeft tot taak gesteld om de dynamiek van leven met haar verschillende levensprocessen beleefbaar en zichtbaar te maken.

Als een beeldhouwer een beeld maakt vanuit de organische beeldhouwkunst dan probeert hij zijn beeld stap voor stap op te bouwen. De verschillende vormen die hij voor zijn beeld gebruikt laat hij uit elkaar voortkomen. Ze staan niet los van elkaar. Maar zijn nauw met elkaar verbonden en spreken samen na elkaar een bepaald levensproces uit.
Laat ik een voorbeeld geven:


{% include image.html img="https://25853585-541091259790646543.preview.editmysite.com/uploads/2/5/8/5/25853585/levenskracht-hl_orig.jpg" alt="Alt for image" caption="Levenskracht" %}

Als je dit beeld bekijkt, dan tast je met je ogen dit beeld af. Zou je dit beeld van onder naar boven bekijken dan kan je een vorm ontwikkeling ervaren. Het beeld staat op een dunne pin op haar sokkel. Volg je het beeld omhoog dan neemt de volumme van het beeld toe. Het beeld wordt boller. Volg je het beeld verder omhoog dan verdwijnt deze bolling weer. De vormen worden dunner en gaan zich strekken. Volg je het beeld nog verder omhoog dan zie je de volumme weer toenemen. De vormen worden holler en waaieren zich wat in de omgeving uit.
Dit beeld zou je kunnen associeren het een plant. Onder is het beeld gevuld als ingetogen zaad. Halverweg strekt het beeld zich als bladeren die omhoog willen groeien. Tenslotte ontwikkelt zich aan de bovenkant van het beeld een open uitwaaiering als een bloem die zich naar z'n omgeving opent.
Door deze vormontwikkeling kan je als kijker de evaring krijgen dat hier een proces verbeeld wordt. Een dynamisch levensproces die zich uitspreekt tussen de vormen van het beeld.

Het vraagt nogal wat van de kijker om achter dit beeld een levensproces te ervaren. Daarvoor is een dynamische manier van waarnemen noodzakelijk. Het gaat hier om vormverandering ofwel metamorfose. Een beeldhouwer die vanuit de organische beeldhouwkunst wil werken traint zichzelf om vanuit vormverandering zijn beelden te maken. Hij is opzoek naar het leven dat vorm met elkaar verbindt. In deze dynamische levensbron vindt hij zijn vormen.
Daarmee kan hij thema's en imaginaties uitspreken die verbonden zijn met het (duurzame) leven.

Het beeld op de foto hieronder laat een circulair levensproces zien rondom een scheppend midden. De ene vorm vloeit dynamisch in de ander door. Zoals liefde de ene mens met de ander verbindt en in een scheppende beweging houdt. Waarbij het draait om onbaatzuchtigheid.


{% include image.html img="http://organischebeeldhouwkunst.weebly.com/uploads/2/5/8/5/25853585/dynamiek-van-liefde_orig.jpg" alt="Alt for image" caption="Dynamiek van Liefde" %}
