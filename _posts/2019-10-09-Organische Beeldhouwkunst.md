---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/verbonden_orig.jpg
    align:
    text: light
---
Een beeldhouwkunst waarin de waarden van levensprocessen centraal staan, wordt de organische beeldhouwkunst genoemd. Deze beeldhouwkunst heeft tot doel om het (geestelijk- en aards)leven achter materiele beelden zichtbaar wil maken. >>>

We leven dagelijks tussen een overdaad aan vorm. Als we om ons heen kijken lijken al die vormen allemaal los van elkaar op zichzelf te staan. In de organische vormgeving zoekt de beeldhouwer naar dat wat de verschillende vormen juist met elkaar verbindt. Het levende verhaal tússen vormen daar draait het bij hem om.

Als een beeldhouwer een beeld maakt vanuit de organische beeldhouwkunst dan probeert hij zijn beeld stap voor stap op te bouwen. De verschillende vormen die hij voor zijn beeld gebruikt laat hij uit elkaar voortkomen. Daarmee probeert hij een bepaald ontwikkelingsproces zichtbaar te maken.
Laat ik aan de hand van het onderstaand beeld dit proberen te verduidelijken:


{% include image.html img="https://25853585-541091259790646543.preview.editmysite.com/uploads/2/5/8/5/25853585/levenskracht-hl_orig.jpg" alt="Alt for image" caption="Levenskracht" %}

Als je dit beeld bekijkt, tast je met je ogen dit beeld in zn hele omvang af. Om het verhaal achter dit beeld te ervaren zal je het van onder tot boven in jezelf uit kunnen laten spreken. Dan zal zich een bepaald ontwikkelingsproces ontvouwen. Onder staat het beeld op een dun raakvlak op zn sokkel. Volg je het beeld vanaf dit raakvlak omhoog dan kan je waarnemen dat het volumme van het beeld toeneemt. Het beeld wordt boller. Het begint klein. Van onder naar boven krijgt het beeld langzaam een soort "buikje".  Volg je het beeld verder omhoog dan verdwijnt deze bolling weer. De vormen worden nu weer dunner en gaan zich meer door toedoen van rechte vlakken strekken. Volg je het beeld nog verder omhoog dan zie je deze strekkende vormen veranderen en vormt zich een soort "kroon" bovenop het beeld. In deze "kroon" worden de vormen holler en waaieren zich naar buiten toe uit. Het hele beeld laat een verandering zien. Een verandering van een bolle vorm beneden, via een rechte vorm, naar een meer holle vorm boven.
Als je deze vorm verandering in jezelf laat uitspreken, dan spreekt zich mogelijk een verhaal achter deze vormverandering uit. Een verhaal dat doet denken aan een plantaardig ontwikkelings-/metamorposeproces. Onder is het beeld gevuld als ingetogen zaad. Halverweg strekt het beeld zich als bladeren die omhoog willen groeien. Tenslotte ontwikkelt zich aan de bovenkant van het beeld een open uitwaaiering als een bloem die zich naar z'n omgeving opent.

In de organische beeldhouwkunst wordt geprobeert de vormen waaruit een beeld opgebouwd is uit elkaar voort te laten komen. Zodat het leven wat de vormen met elkaar wil verbinden ín de waarnemer zichtbaar kan worden.

Het vraagt nogal wat van de kijker om achter dit beeld een levensproces te ervaren. Daarvoor is een dynamische manier van waarnemen noodzakelijk. Het gaat hier om vormverandering ofwel metamorfose. Een beeldhouwer die vanuit de organische beeldhouwkunst wil werken traint zichzelf om vanuit vormverandering zijn beelden te maken. Hij is opzoek naar het leven waaruit de verschillende vormen afkomst is. In deze dynamische levensbron vindt hij zijn vormen.

{% include image.html img="http://organischebeeldhouwkunst.weebly.com/uploads/2/5/8/5/25853585/dynamiek-van-liefde_orig.jpg" alt="Alt for image" caption="Dynamiek van Liefde" %}

Door vanuit de "levende" vorm te willen beeldhouwen kan de organisch beeldhouwer thema's aansnijden die niet direkt zichtbaar zijn in de materiale wereld. Thema's die zich in het levende uitspreken zoals bijvoorbeeld: geestelijke immaginaties, deugd gebaren, religieuze thema's en biografische ontwikkelingsprocessen.  

Een rijke ingang om de wereld waarin we leven niet louter als materiele buitenkant te zien. Maar als levende kiem die ons hoop geeft en ons aanzet om steeds weer wezenlijk te veranderen.  
