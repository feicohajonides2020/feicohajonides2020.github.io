---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/verbonden_orig.jpg
    align:
    text: light
---
Een beeldhouwkunst waarin de waarden van levensprocessen centraal staan, wordt de organische beeldhouwkunst genoemd. Deze beeldhouwkunst heeft tot doel om het (geestelijk- en aards)leven achter het materiële bestaan zichtbaar wil maken. >>>

We leven dagelijks tussen een overdaad aan vorm. Als we om ons heen kijken lijken staan de meeste vormen los van elkaar. Ze lijken weinig met elkaar te maken te hebben. In de organische vormgeving zoekt de beeldhouwer naar datgene wat deze verschillende vormen met elkaar verbindt. Het levende verhaal tússen vormen daar draait het in deze vorm van kunst om.

Als een beeldhouwer een beeld maakt vanuit de organische beeldhouwkunst dan probeert hij zijn beeld stap voor stap op te bouwen. De vormen die hij voor zijn beeld gebruikt laat hij uit elkaar voortkomen. Daarmee probeert hij een bepaald ontwikkelingsproces zichtbaar te maken.
Laat ik dit aan de hand van het onderstaand beeld proberen te verduidelijken:

{% include image.html img="https://25853585-541091259790646543.preview.editmysite.com/uploads/2/5/8/5/25853585/levenskracht-hl_orig.jpg" alt="Alt for image" caption="Levenskracht" %}

Als je dit beeld bekijkt, tasten je ogen het beeld in z'n hele omvang af. Je ziet diverse vormen. De vormen wekken wellicht associaties en gedachten. Voor het verhaal achter dit beeld zal je vooral naar de vorm veranderingen moeten kijken. Pas dan openbaart zich namelijk een ontwikkelingsproces.  
Onder staat het beeld in een soort punt op haar sokkel. Volg je het beeld vanaf dit raakvlak met je ogen omhoog dan kan je waarnemen dat het volumme van het beeld toeneemt. Het beeld wordt boller. Het begint in een soort punt. Van onder naar boven krijgt het beeld dan langzaam aan een soort "buikje".  Volg je het beeld verder omhoog dan verdwijnt deze bolling weer. De vormen worden nu weer dunner en gaan zich meer door toedoen van rechte vlakken omhoog strekken. Volg je het beeld nog verder omhoog dan zie je deze strekkende vormen veranderen in een soort "kroon" bovenop het beeld. In deze "kroon" worden de vormen holler en waaieren zich naar buiten toe uit. Het hele beeld laat een verandering zien. Een verandering van een bolle vorm aan de onderkant, via een rechte vormen in het midden, naar meer holle vormen aan de bovenkant.
Als je deze totale vormverandering in jezelf laat uitspreken, dan openbaart zich het levende verhaal achter dit beeld. Een verhaal dat doet denken aan een plantaardig ontwikkelings-/metamorposeproces. Onder is het beeld gevuld als ontkiemend zaad. de bolling laat zien dat zich hier iets wenst te openbaren maar nog niet zichbaar is. Halverweg strekt het beeld zich als bladeren omhoog. Je kan het ook zien als een soort plantaardige "inademing" om dan aan de bovenkant zich als een soort bloem uit te waaieren, uit te ademen, en zich voor z'n omgeving te openen.

In de organische beeldhouwkunst wordt geprobeert de vormen waaruit een beeld opgebouwd is uit elkaar voort te laten komen. Zodat het leven wat de vormen met elkaar wil verbinden ín de waarnemer zich uitspreken kan.

Het vraagt nogal wat van de kijker om achter dit beeld een levensproces te ervaren. Daarvoor is een dynamische manier van waarnemen noodzakelijk. Het gaat hier om vormverandering ofwel metamorfose. Een beeldhouwer die vanuit de organische beeldhouwkunst wil werken traint zichzelf om vanuit vormverandering zijn beelden te maken. Hij is opzoek naar het leven waaruit de verschillende vormen afkomst is. In deze dynamische levensbron vindt hij zijn thema's.

{% include image.html img="http://organischebeeldhouwkunst.weebly.com/uploads/2/5/8/5/25853585/dynamiek-van-liefde_orig.jpg" alt="Alt for image" caption="Dynamiek van Liefde" %}

Door vanuit de "levende" vorm te willen beeldhouwen kan de organisch beeldhouwer thema's aansnijden die niet direkt zichtbaar zijn in de materiale wereld. Thema's die zich in het levende uitspreken zoals bijvoorbeeld: geestelijke immaginaties, deugd gebaren, religieuze thema's en biografische ontwikkelingsprocessen.  

Een rijke ingang om de wereld waarin we leven ruimer te zien dan louter in z'n materiele buitenkant. Het is juist het (duurzame) leven achter de vorm die ons hoop geeft en een mogelijkheid om steeds weer wezenlijk te veranderen.  
