---
layout: post
subtitle:
header:
    image: http://organischebeeldhouwkunst.weebly.com/uploads/2/5/8/5/25853585/maria_orig.jpg
    align:
    text: light
---
Deze opleiding is bedoeld voor diegenen, die willen leren om vanuit levensprocessen vorm te geven. Een schat aan basis-oefenigen bieden we aan die je kunnen helpen om bij je eigen uniek scheppende bron te komen >>>

We gaan er in deze opleiding vanuit dat ieder mens een kunstenaar is. De één doet hier meer mee dan de ander. Maar in wezen hebben we allemaal een bron van scheppingskracht diep in ons wezen verborgen. Het is zeker de moeite waard om deze scheppingsbron (verder) te onderzoeken en te ontwikkelen. Hier groeit ons hele wezen van en het geeft ons een zingeving verbonden met de oerbron van het bestaan.  

In deze opleiding bieden we ingangen aan om dichterbij deze unieke en persoonlijke scheppingsbron te komen.
Drie ingang vormen de basis.

## Vormleer
Je leert in deze opleiding te kijken naar het dynamische levende verhaal waar vanuit een beeld opgebouwd kan zijn.
We werken daaraan voornamelijk in klei en boetseerwas.
Vorm begrippen zoals: "dubbel gebogenvlak", spanningsbogen, ritme in vormopbouw, dode en levende vorm, de werking van schaduw, komen in deze opleiding uitgebreid aan bod.
Als rode draad loopt door de hele opleiding het vormgeven vanuit zeven organen. In het kort gezegd zijn dat zeven ingangen om tot een beeld te kunnen komen. In zeven organen die ons fysiek/etherisch lichaam rijk is zetelen zeven vormkrachten die voor het maken van een beeld te mobiliseren zijn. Ieder orgaan staat voor een totaal andere manier van vormgeven. Je leert in deze opleiding deze zeven ingangen in je zelf te wekken en te hanteren.   

{% include image.html img="https://25853585-541091259790646543.preview.editmysite.com/uploads/2/5/8/5/25853585/stille-week-woensdag-kopie-2_orig.jpg" alt="Alt for image" caption="In dit beeld bouwt zich naar het midden toe een spanning op" %}


## Materiaalleer
Beeldhouwen is ook een fysieke kunstvorm. Het werken in materie is hiervoor essentieel. Dan is het belangrijk dat je inspeelt op de "taal" en mogelijkheden van de materie waar je in wil werken. Als je dit doet met respect voor het wezen van de materie waarin je wilt werken dan kan er een gesprek ontstaan die inspireren en vernieuwend kan zijn. In deze opleiding komen diverse materialen en beweringsprocessen aan bod.
Er wordt gewerkt in ondermeer steen, hout, gips, cement, ijzer koper en brons. Omdat we op de werkplaats een bronsgieterij ter beschikking hebben kunnen we diverse technieken van het gieten van brons uitproberen.

{% include image.html img="https://25853585-541091259790646543.preview.editmysite.com/uploads/2/5/8/5/25853585/4-de-aarde-resoneert-kopie-2_orig.jpg" alt="Alt for image" caption="Het ritmisch maken van een beeld" %}

## Ontwikkelend kunstenaarschap
Om het scheppende in jezelf te onderzoeken heb je je medemens nodig. Veelal ben je namelijk zelf wat "blind" voor je eigen (on)vermogen. We kennen allemaal die innerlijke stemmen die ons af proberen te houden van ontwikkeling van nieuwe eigen vermogens. Innerlijke stemmen fluisteren ons toe dat we niets nieuws kunnen scheppen, we hebben daar in het geheel geen talent voor. Trouwens er is geen tijd voor om dit te onderzoeken, We hebben iets veel nuttigers te doen.
Om het kunstnaarschap in jezelf te onderzoeken zal je je gestofferde confortzone moeten afstoffen. En daar kan je veelal hulp bij gebruiken.
In deze opleiding werken we samen aan ingangen om dichtbij jouw unieke kunstenaarschap te komen. Niet om dit scheppende uiteindelijk puur voor eigen gewin te gebruiken. De opzet van deze opleiding is dat dit kunstenaarschap sociaal kan gaan worden.
Dat betekent dat je jouw unieke scheppende vermogen meer en meer in kan gaan zetten voor en met mensen in je direkte omgeving. Zodat dit scheppend tussen mensen kan gaan doorwerken.  

> Als mensen hun individuele scheppingskracht inzetten om samen te werken, dan kan er zich met deze groep een geestelijk wezen verbinden die vergaand inspirerend en motiverend doorwerkt.



{% include image.html img="https://25853585-541091259790646543.preview.editmysite.com/uploads/2/5/8/5/25853585/hooglied-header_orig.jpg" alt="Alt for image" caption="Het vinden van de eigen scheppingsbron" %}





## Boetseeroefening "Mens in gesprek"  

Hieronder vind je enkele schetsjes in boetseerwas. Ze komen voort uit een boetseeroefening met als vraag om flarden boetseerwas te gebruiken om "mens in gesprek" vorm te geven.
Klik hiervoor links of rechts van de onderstaande foto.

{% include slideshow.html gallery="slideshow-2" style="wide" %}
