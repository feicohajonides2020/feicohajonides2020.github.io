---
layout: post

header:
    image: https://25853585-541091259790646543.preview.editmysite.com/uploads/2/5/8/5/25853585/header-0_orig.jpg
    align:
    text: light
---




Vrijdag 4september 2026 start een nieuwe opleidingsgroep Organische beeldhouwkunst in de Aardewerkplaats (Brummen). Met Feico Hajonides als initiatiefnemer en docent.

We beginnen met een introductie jaar. In dit jaar worden je handvaten aangeboden om de eigen talenten en mogelijkheden in deze levende kunstvorm te onderzoeken en verder te ontwikkelen. In deze opleiding van in totaal drie jaar willen we een beeldhouwkunst uitwerken die past in de huidige tijd. Een beeldhouwkunst waarin niet louter het zichtbare het uitgangspunt is, maar waarin ook het onzichtbare (de ziele- en geestelijke wereld) het motief is waar vanuit er gewerkt wordt. Kortom een beeldhouwkunst waarin het gaat om jouw vormen waarin jouw verhaal zich uitspreken kan.

Essentieel in deze scholingsweg is het uitgangspunt dat ieder mens in wezen een kunstenaar is. Ieder draagt een bron van scheppen in zich. In deze opleiding proberen we een voedingsbodem aan te bieden waarop ieder zijn/haar eigen kunstenaarschap kan ontwikkelen. We geven een basis, namelijk het vormgeven vanuit de zeven orgaansferen. Een basis die ruim genoeg is om hier vanuit jouw eigen mogelijkheden te onderzoeken. Ook de diverse technieken en materialen die aan bod komen staan geheel in dienst van het ontwikkelen van het eigen kunstenaarschap.

{% include image.html img="https://25853585-541091259790646543.preview.editmysite.com/uploads/2/5/8/5/25853585/stille-week-woensdag-kopie-2_orig.jpg" alt="Alt for image" caption="Aswoensdag" %}

In het introductiejaar wordt er een begin gemaakt met het onderzoeken van de zeven vormgevende “organen” waar vanuit de Organische beeldhouwer zijn beelden maakt. Zeven bronnen, zeven inspiraties om beelden te maken.

We beginnen in oktober met "Maan/reproductie" beelden. Denk daarbij aan bijvoorbeeld de beelden van Barbara Hepworth.
Het gipsmallen maken en in gips snijden komt in deze sfeer aan bod.
Rond de kerst reizen we verder naar de "Hart-sfeer".
Een sfeer waarin polariteiten hun scheppend vernieuwende verhaal vinden. We gaan met goud werken.
In januari komen de "long" beelden. Beelden die uit onderdelen zijn opgebouwd.
In februari onderzoeken we de "lever" beelden. Beelden waarin een overvloed aan nieuw leven zich uit kan spreken.
In maart reizen we verder naar de "gal" beelden. Beelden die kunnen bewegen.
In april de "milt" beelden en tenslotte in mei de "nier" beelden.

Na het introductie jaar kan je jouw relatie met de organische beeldhouwkunst verdiepen in twee verdiepingsjaren. Het beeldend werken vanuit de zeven organen wordt verruimd. Daarbij leer je in diverse materialen te werken, zoals brons, houtsnijden en ondermeer ijzer.


## Kennismaking

Als deze opleiding je aanspreekt en je overweegt om mee te doen dan kun je een geheel vrijblijvend kennismakingsgesprek aan vragen. Z'n kennismakingsgesprek kan via de telefoon of "life" op lokatie.  We bespreken dan jouw vragen, twijfels en bekijken of jouw wensen, mogelijkheden en verlangens aansluiten bij deze scholingsweg.
Voor een afspraak kun je contact met Feico opnemen.

Voor aanmelding of vragen klik boven deze bladzijde rechts in het menu: "Contact".


## Kosten

De kosten voor deze opleiding zijn 2600,- euro pp per jaar. (Inclusief beeldend basismateriaal, lesmiddelen, begeleiding ook buiten de bijeenkomsten om. Exclusief kosten voor het bronsgieten en museum/galerie bezoek.)


## Tijd

Het eerste jaar van de opleiding start vrijdag 4 september 2025 en bestaat uit 20 dag-bijeenkomsen. Van september t/m juni iedere maand een vrijdag en een zaterdag aansluitend.

Iedere dag begint om 9:00 uur (welkom vanaf 8:45 uur) en eindigt uiterlijk om 16:00 uur.

## Plaats

We kunnen gebruik maken van een ruim atelier/werkplaats  en een bronsgieterij:
Atelier Organische Beeldhouwkunst.
Windheuvelstraat 3
6971 JV Brummen (nabij Zutphen).

Door het jaar heen bezoeken we musea en galeries.

Als dit je aanspreekt kan je een kennismakingsgesprek aanvragen.

Voor aanmelding of vragen klik boven deze bladzijde rechts in het menu:  "Contact"





_________
