---
layout: page
title: praktische info
permalink: /opleiding/
header:
    image: https://25853585-541091259790646543.preview.editmysite.com/uploads/2/5/8/5/25853585/opleiding-6_orig.jpg
    text: light
---


## Plaats

Atelier Organische Beeldhouwkunst ligt op het terrein van Aardewerkplaats Amiel.
We kunnen gebruik maken van een ruim atelier/werkplaats  en een bronsgieterij.
Het adres is:

Windheuvelstraat 3
- 6971 JV Brummen
(nabij Zutphen).

## Docenten

De meeste lessen in atelier organische beeldhouwkunst worden door Feico Hajonides gegeven. Daarnaast komt het voor dat er een gastdocent bij is voor een specifiek onderwerp.
Feico werkt al vijf en dertig jaar als professioneel beeldhouwer. De organische beeldhouwkunst is hem lief omdat hij daarin een duurzame levende kracht ervaart die essentieel is voor de tijd waarin we leven. Zijn inzet is om de kunstenaar in de ander te willen zien en zo hem aan te moedigen om zichtbaar te worden.
Werk van Feico kan je bekijken op:
[https://feicohvdm.github.io](https://feicohvdm.github.io)

## Bronsgieten en smeden

Naast de cursussen en opleidingen wordt er in het atelier zo af en toe brons gegoten en gesmeed.
Bij voldoende belangstelling kan er in kleine groepen gesmeed worden. Ook is het mogelijk om het bronsgieten eens mee te maken. Heb je daar vragen over, neem dan contact op via mail klik [hier](contact.md)


## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz. Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven. Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken. Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik dan [hier](contact.md)


## Restitutie

Bij afzeggen tot een maand voor aanvang van een cursus of bijeenkomst krijgt u 100% restitutie van het cursus bedrag. Annulering tot drie weken voor aanvang krijgt u 75% restitutie. Annulering tot twee weken voor aanvang krijgt u 50% restitutie. Annulering tot één week voor aanvang krijgt u 25% restitutie. Annulering 7 dagen of minder vooraf aan de cursus- of bijeenkomstdatum, of achteraf de cursus of bijeenkomst is er geen restitutie mogelijk.
